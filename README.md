# Portfolio_kb-47
Portfolio van Bob van Elburg

--------------------------------------------------------------------------------
## Inhoud
* Documenten
* Presentaties
* Datacamp
* Coursera
* Reflectie

---------------------------------------------------------------------------------
### Documenten
Tijdens de minor KB-47 heb ik verschillende documenten opgesteld. Deze zal ik in een aparte map plaatsen om mijn contributie aan de groep vast te leggen.

### Presentaties
Iedere week worden er presentaties gehouden om de voortgang van het project te bespreken. De presentaties waar ik aan mee heb geholpen zal ik in een aparte map plaatsen ter vastlegging van mijn contributie.

### Datacamp
Voor de minor is de vraag naar kennis over de codetaal Python. Het is lastig om hiervan de voortgang vast te leggen. Ik probeer zoveel mogelijk informatie vast te leggen om mijn voortgang te laten zien.

### Coursera
Tijdens de minor is geavanceerde wiskundige kennis nodig om machine learning te begrijpen. Ik zal mijn voortgang hiervan vastleggen.

------------------------------------------

## Reflectie
De minor kb-47 vond ik een erg interessante minorkeuze. De minor trok mijn aandacht op het gebied van onderzoek en samenwerking met anderen op verschillende expertisegebieden. 


Al snel had onze groep een solide structuur gebouwd op het gebied van afspraken, communicatie en planning. Binnen de groep was er wel de drang om verder te gaan met het project. Echter was er geen informatie beschikbaar die welbenodigd was om het project te bevorderen. Om deze reden hebben we de eerste 4 weken ons bezig gehouden met de Python courses en het lezen van papers. Helaas werd de groep 4 weken later opgeheven door persoonlijke problemen van de meelopende docent. 


Na de opheving van EM-Fields werd ik geplaatst in een nieuwe groep die zich bezig hield met het project Urbinn. Dit project focust zich op het maken van een semantische kaart die gebruikt zal worden om een zelfrijdende auto te helpen in het herkennen van de huidige locatie en objecten.

In de nieuwe groep merkte ik samen Viradj (groepslid die ook een business mindset heeft) dat de groepsstructuur niet soepel en stroef verliep. Aan de hand hiervan hebben Viradj en ik aangegeven de structuur van de groep aan te willen pakken. Door elk groepslid te vragen over de huidige situatie van de groepsstructuur en functionering zijn punten genoteerd en meegenomen in een mogelijke oplossing.
Deze oplossing hebben we erg dynamisch gehouden en was vrij kneedbaar voor implementatie. Viradj en ik hebben gedurende de tijd de oplossingen uitgelegd aan Jeroen (onze meelopende docent) met achterliggende gedachten dat niet alles geïmplementeerd moest worden maar dat ieder punt de groepsstructuur kan verbeteren. Dit gesprek met Jeroen ging redelijk, hij leek op sommige punten niet erg vrolijk en we hadden het gevoel alsof het soms een beetje veel om te bevatten was. Hiervoor hebben we tijdens het gesprek dit rustiger en simpeler uit te leggen voor hem. Dit was voor Jeroen wel duidelijker om te begrijpen.

Na deze uitleg zijn bepaalde punten van onze oplossingen toegepast op de groep. Een paar voorbeelden hiervan zijn het labelen van de scrum issues en het toewijzen van een scrum master. Het toewijzen van de scrum master functie vond ik niet erg fijn. Deze functietoewijzing was niet besproken in de groep en was gelijk vastgesteld. Zelf zou ik het fijner vinden als de groep meer de keuzevrijheid kreeg om zelf een scrum master toe te wijzen. 

Binnen de groep heb ik mij volledig ingezet om zo snel mogelijk de draad op te kunnen pakken en mee te draaien met het door de groep gemaakte schema. In de groep is er veel vraag naar het gebruik van code om veel scrum issues af te handelen. Mijn kennis op het gebied van Python is nog vrij nieuw en ben nog momenteel nog niet in staat om zelf complexe codes te schrijven. Mijn expertise licht op het gebied van informatie beveiliging en het zien van problemen vanuit verschillende oogpunten.

Voor het scrum proces binnen de groep is een document opgesteld om de definitie vast te stellen van wanneer taken "Done" zijn. Dit document heb ik bekeken en was hier niet tevreden mee. Het document bevatte 16 regels die waren opgedeeld in twee categorieën wat zou betekenen dat er twee definities waren van "Done". Aan de hand van het document heb ik zelf een document opgesteld over het definieëren van alle scrum proces statussen.

In week 5 heb ik mij bezig gehouden met het maken van een evaluatieplan die de accuraatheid van het programma ORB SLAM2 te meten. Mijn kennis over ORB SLAM2 was in die tijd erg gelimiteerd en moest ik veel documenten lezen voor meer informatie over het programma. Tijdens week 5 kreeg ik door dat ik mijn deadline voor het opleveren van een evaluatieplan in die week niet kon halen. Hiervoor heb ik gevraagd aan de groep om hulp. 

In week 6 is de taak aangepast om specifieker hhet probleem aan te pakken. Deze taak heb ik samen met Isa Isaku(groepslid) opgepakt. Samen met Isa heb ik aan tafel gezeten om te kijken wat precies geëvalueerd moest worden. Dit gesprek was erg zinvol en hebben we samen veel bereikt op het vaststellen wat precies geëvalueerd moet worden. Dit hebben we later gedocumenteerd.
